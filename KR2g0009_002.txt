# -*- mode: mandoku-view; -*-
#+TITLE: 紹陶錄
#+DATE: 2015-08-24 22:34:21.330313
#+PROPERTY: ID KR2g0009
#+PROPERTY: BASEEDITION WYG    
#+PROPERTY: JUAN 卷下
<pb:KR2g0009_WYG_002-1a>¶
欽定四庫全書¶
　紹陶録巻下¶
　　　　　　　　　　　　　宋　王質　撰¶
　　書唐濟民事¶
廬山異人多前聞乆寂矣近得一人焉出于士大夫之¶
間可書也巳同年臨川唐君名汝舟字濟民其樂趣可¶
見小名冝僧小字僧兒其樂趣之外又可見也君亦偉¶
哉少業儒事决科年四十有五始有成户掾南康儒官¶
<pb:KR2g0009_WYG_002-1b>¶
武陵宰蘄春之黄梅居乆之易祠官歸湓江人莫知何¶
為也初娶黄繼娶張居無何出隻子贅旁舍無他唐夫¶
媍淡處㷀也不求官不治生不接親朋至不見其子人¶
亦莫知何為也臨川豐城湓江量薄有生理官廪亦㣲¶
有贏資一日盡裒施廬山諸寺及諸庵夫媍往來轉食¶
無定所亦無多時間旬月輙他徙人皆莫知其何為也¶
飲食固随衆衣服亦不加紉浣不知其何以度寒暑錢¶
幣皆無所挈持不知其何以應緩急也有所遇耶人亦¶
<pb:KR2g0009_WYG_002-2a>¶
莫知自有所得耶人亦莫知惟不言故不知也或訪求¶
即深避逢者鮮焉終莫知何為也今夫年六十有九婦¶
不知年輕行岩谷甚駛其能與君仝固冝皆康强常悦¶
豫從君同里管鏄叔亷得之及從他得皆相符今君不¶
可得見悲夫癸夘正月六日泰山王質書¶
　　書鹿伯可事¶
士大夫挾才宏者交世深脱然遺之才空則世踈同年¶
鹿君鄉之竒哉君名何字伯可再舉登庚辰甲科資精¶
<pb:KR2g0009_WYG_002-2b>¶
悍才踔厲㣲官巳張竒聲貳廬陵益著能事遇事如照¶
鏡取形馭吏如聚火燔石也以故臨蒞者多詘體降心¶
接之他所扞格者屬君從容如辨白黒入稍遷為郎駸¶
駸矣無何亟引章求謝事年五十有一也謝公廓然開¶
之與君同自出天台尊事如師資開之承上睠渥甚睨¶
鼎席近矣乗推致趣近列見君退心堅歸辭苦不遺餘¶
力輓之侵尋通簡上意上亦愛怜勿忍使去也君自以¶
䘮室家䘮兄弟叢哀抱疾他流者以為不舍去無以延¶
<pb:KR2g0009_WYG_002-3a>¶
于世人皆覺其為辭端不為是也君宰燭知其深情寓¶
直延閣遣之將以感動其有懷而未决而風厲其不然¶
者于邦風豈小補哉君今居鄉强健初無他怡愉良有¶
適也間語所厚曰吾無心酢酧世態爾姑蘇沈繼祖述¶
之君聫官者言之他皆同辭異時同題名大公巨卿班¶
班矣先有濟民後有伯可兩君振此風夫豈無繼之者¶
癸夘正月十五日泰山王質題¶
　本自山野無關世資其濶踈固宜周旋簮紱之間㧞¶
<pb:KR2g0009_WYG_002-3b>¶
　出亦難晉陶元亮梁陶通明皆棄官遺世者今濟民¶
　伯可宦途方通年齡未頹而飄然去之書之為紹陶録¶
　云王質題¶
　兩同年為余興起山林之心至切矣既書其事巳渉¶
　閑趣者他辭今附于後¶
　山友辭¶
　　拖白練¶
　　　身全白觜㣲紅尾長尤鮮白聲清簡又有拖紅¶
<pb:KR2g0009_WYG_002-4a>¶
　　　練通體深紅¶
拖白練拖白練蒼翠隂中玉一片翻枝倒葉露㣲茫風¶
動樹鳴忽不見穿向北穿向南山藤埜蔓何能纒嗚呼¶
此友兮可解顔溪山繚繞多林巒¶
　青菜子¶
　　身間青緑頭烏腦後一線細白圍之聲清急多¶
　　苦吟又謂之碧蒿¶
青菜子青菜子林静山空忽驚耳闇中娟妙度清圓東¶
<pb:KR2g0009_WYG_002-4b>¶
林吟罷西林起葉青青菜青青飛到山深聲轉清嗚呼¶
此友兮相㑹心蕭騷埜響生寒林¶
　泥滑滑¶
　　身焦黄雜黒斑㸃如鷄而小聲噍急多鳴則有¶
　　隂雨在篁篠間故又號竹鷄¶
泥滑滑泥滑滑林雨林風交颯颯蒼皮翠莢啄鮮香樹¶
外行人何時歇山有果山有蔬楓脂松膠香有餘嗚呼¶
此友兮慰所須埜艸山花滿地鋪¶
<pb:KR2g0009_WYG_002-5a>¶
　　黄栗留¶
　　　身黄而光鮮觜紅而眉黒聲清圓喜啄細青蟲¶
　　　如云動便不喫你¶
黄栗留黄栗留寂寂寞寞𫝊聲幽桃花吹墮杏花起重¶
叠春岡春樹稠耳聞之心蕭然花飛花落溪潺湲嗚呼¶
此友兮真忘言空山無人春亦寒¶
　　提葫蘆¶
　　　身麻斑如鷂而小觜彎聲清重初稍緩巳廼大¶
<pb:KR2g0009_WYG_002-5b>¶
　　　激烈¶
提胡蘆提胡蘆東呼西呼聲不孤荳䓻花繁葡萄踈埜¶
香埜氣薫薰麄過相煩為我携攅砂㸃漆苞纍纍嗚呼¶
此友兮堅相期山樊亂蕊霑皴皮¶
　　屈陸兒¶
　　　身黒觜足皆黄頭有髽張翅有兩白團如毬斂¶
　　　翅則隱如云鬼呌聲清急多傍人呈巧語¶
屈陸兒屈陸兒元無屈陸何呼為雜樹停隂雜花静相¶
<pb:KR2g0009_WYG_002-6a>¶
招相喚無人知屈兮陸陸兮屈凌亂衝花花縴絲嗚呼¶
此友兮莫相疑相伴空山深掩扉¶
　　山和尚¶
　　　身灰褐而長腦觜俱黒聲濁圓間若誦牟尼號¶
　　　者旋雜他聲¶
山和尚山和尚低叢之下髙林上深飛撩動聲稍稍穠¶
翠參差不能障不蘭若不招提丁丁啼罷還棲棲嗚呼¶
此友兮堪同栖鮮枝潤葉漫蒼陂¶
<pb:KR2g0009_WYG_002-6b>¶
　　啄木兒¶
　　　身間黒白腹深紅又一種身間青黄腹白觜如¶
　　　錐啄蠧自飽¶
啄木兒啄木兒壁壁剥剥尋幽期山樊深静眠睡熟樹¶
聲忽鳴林葉飛輕蹙蹙重督督山風槭槭聲漉漉嗚呼¶
此友兮誠相知樹林要深不要稀¶
　　蘄州鬼¶
　　　身黑觜足俱白聲清急别一聲不類蘄州鬼如¶
<pb:KR2g0009_WYG_002-7a>¶
　　　云奚啾觜¶
蘄州鬼蘄州鬼江南淮北隔江水淮山巉巉深又深鬼¶
哭浪頭險無比你且鳴我且睡花草薫人令人醉嗚呼¶
此友兮願相逢谷烟溪霧深重重¶
　　百舌兒¶
　　　身黒觜足皆黄他禽善鳴者輙效之俄傾作數¶
　　　種審聽知其皆此禽¶
百舌兒百舌兒發口及時莫過時柳色花香皆可掇林¶
<pb:KR2g0009_WYG_002-7b>¶
光水光多足娯花沾舌柳沾舌吟咏山風共山月嗚呼¶
此友兮相追随樹巔一聲春夣歸¶
　　不如歸去¶
　　　身灰褐啼極則倒罣春殘多啄紅苞故吻如染¶
　　　血秋深則化為鷂¶
不如歸去不如歸去花稠草繁胡不住春山春林烟日¶
暮山花慘悽無意緒溪可飲林可啄飲啄甘香且為樂¶
嗚呼此友兮勿渝約月明滿埜松毬落¶
<pb:KR2g0009_WYG_002-8a>¶
　　山樂官¶
　　　身全褐能作歌音又能作拍彈音如喤囉者聲¶
　　　清軟性極從容¶
山樂官山樂官自歌自和閒追歡杉風梧月都清圓松¶
烟竹露仍團圞林為筦溪為絃深山飛鳴相拍彈嗚呼¶
此友兮冝相諳樹香樹粉山𣯶𣯶¶
　　畫眉兒¶
　　　身褐眉細長而烏觜白形聲皆妍類百舌能雜¶
<pb:KR2g0009_WYG_002-8b>¶
　　　音而此又能為歌舞¶
畫眉兒畫眉兒林下何須更畫眉莽莽蘿蔓迷東西聲¶
髙聲低聲總竒非真畫即真畫棘刺藤梢時一罣嗚呼¶
此友兮長相陪樹杪聲來樹欲飛¶
　　雪錢子¶
　　　身白如飛流黄而大尾長頭上一㸃深黒極鮮¶
　　　未暮即栖見燈火即死又號見燈滅¶
雪錢子雪錢子非雪非錢但相似天清雲浄雪驚飛樹¶
<pb:KR2g0009_WYG_002-9a>¶
聲纔定溪聲起只愛雪不愛錢梨花影下月明前嗚呼¶
此友兮豈相違重花㳫葉欒山枝¶
　　白頭翁¶
　　　身間皂腦上一暈深黒團一㸃鮮白飛上下不¶
　　　横斜又號打線子¶
白頭翁白頭翁咀嚼淺紫掐深紅樹枝翻翻趒山狖樹¶
葉駁駁彫山蟲不斜飛不倒挂一絲擲上一絲下嗚呼¶
此友兮乆相同半銜蘿月半杉風¶
<pb:KR2g0009_WYG_002-9b>¶
　　㜑餅焦¶
　　　身褐聲焦急㣲清毎調作三語初如云㜑餅焦¶
　　　次云不與喫末云歸家無消息後兩聲若微于¶
　　　初聲¶
㜑餅焦㜑餅焦深山無事奚多勞青林窈㝠卧展轉緑¶
樹蓊欎飛逍遥脆枝弱韌枝强惟聞呼餅不聞香嗚呼¶
此友兮頻相招暮烟漠漠風瀟瀟¶
　　脱郤布袴¶
<pb:KR2g0009_WYG_002-10a>¶
　　　身褐立即無聲飛廼鳴雌雄相應先曰脱却後¶
　　　随曰破袴聲無間斷又如云燒香撥火稍急破¶
　　　類布¶
脱却破袴脱却破袴空潤㝠濛濕交股層層山草雜山¶
花刈穫衣裳總無數燒杉香燒楓香菌桂蔓椒紛衆芳¶
嗚呼此友兮毋作踈寒巢幽夢頻相呼¶
　　郭公¶
　　　身黒聲稍緩如呼郭公音頗重稍急且繁如呼¶
<pb:KR2g0009_WYG_002-10b>¶
　　　布穀音頗清烈餘聲如呼郭婆¶
郭公郭公上田下田催野翁嬋媛蒼翠錯青紅汪汪活¶
水聲交通蚤布穀蚤收穀稻花垂垂香撲撲嗚呼此友¶
兮真相識麻坡荳坡晚隂濕¶
　　山鷓姑¶
　　　身青翅赤觜黒足青如鷄而小臆前有白團㸃¶
　　　背閒有紫赤毛多鳴即有雨稍緩則如云行不¶
　　　得哥哥¶
<pb:KR2g0009_WYG_002-11a>¶
山鷓姑山鷓姑林深濃淡交榮枯鈎輈格磔半雲木山¶
谷轉深聲轉孤沙易行泥難行蚤呼春暗回春明嗚呼¶
此友兮仝所歸石藤屢罥道人衣¶
　水友辭¶
　　鴛鴦¶
　　　身麻褐雜花㸃如鴨而小稍長夜傍灘岸雌雄¶
　　　交頸即成睡賦性好思¶
鴛鴦鴦鴛一雌一雄春水鄉(缺/)　所思在何方葡萄顔¶
<pb:KR2g0009_WYG_002-11b>¶
色桃花香溪南岸溪北岸且住中流莫相伴嗚呼此友¶
兮堪仝調烟浄波明影可照¶
　　鸂鶒¶
　　　身雜色雌者白毛間黒花如鴨而小尾有毛如¶
　　　船柁夜停岩穴深栖聲清急¶
鸂鶒鸂鶒水花蕭踈並花立夜倚岩花眠埜香平稳溪¶
山總如律春水温秋水寒攲岸側島隂欒欒嗚呼此友¶
兮常相安虚舟横渡人搴帘¶
<pb:KR2g0009_WYG_002-12a>¶
　　翡翠兒¶
　　　身粉青背上一縷濃翠觜紅腹白如飛流黄而¶
　　　大小者為翠碧巢先極髙後寖低恐堕其雛¶
翡翠兒翡翠兒幽清浄緑深依歸浮空凝風香不動翻¶
身一擲碎花飛總無矰總無弋波上沉浮沙上立嗚呼¶
此友兮冝相從晚瀬(一作/灘)榜人收水功¶
　　鷺鷥¶
　　　身全白頂上數縷纎毛如絲觜足皆黒頸細長¶
<pb:KR2g0009_WYG_002-12b>¶
　　　寡鳴將宿則多繁聲一種比鷺鷥稍大觜足皆¶
　　　黄標格差低¶
鷺鷥鷺鷥三花兩花乾雪飛荷花浄紅葉浄碧輕來輕¶
去掠寒霏或孤翔或孤立落日横波脩影直嗚呼此友¶
兮彌相敦水衰石老秋容深¶
　　江鷗¶
　　　身全白觜足皆紅眉黒飛如鷂立如鴿聲㣲破¶
　　　而清捕魚頗近于鷺¶
<pb:KR2g0009_WYG_002-13a>¶
江鷗江鷗茫茫萬波同一秋菰雨蒲風不自由浮世浮¶
生爾更浮一寸白二寸白啄碎波紋聲㶁㶁嗚呼此友¶
兮堪相邀石村沙市江烟遥¶
　　青樁¶
　　　身青如鵝頸足皆長眉黒腹白觜紅聲差烈而¶
　　　不清亦不迅㨗故得樁稱¶
青樁青樁樁樁孤影横秋江上磯下磯江入腹斜倚亂¶
磧聲淙淙有如痴還不痴波動魚行皎皎知嗚呼此友¶
<pb:KR2g0009_WYG_002-13b>¶
兮喜同規渚蒲水荇秋風稀¶
　　野鴨兒¶
　　　身麻褐間斑花如鴨而小亦與鴨同聲雄者頂¶
　　　翅㣲緑寒則聚他時稍稀¶
野鴨兒野鴨兒長蘆短葦風披披不寒不煖天與睡睡¶
足撲漉横斜飛飛劃劃鳴軋軋菰蒲澎浡花欲脱嗚呼¶
此友兮奚可闌㫁岸欹樹連深山¶
　　紅鶴¶
<pb:KR2g0009_WYG_002-14a>¶
　　　身白如鷄而大背上一路深褐自頭至尾不㫁¶
　　　觜足皆黒觜㣲彎而長飛則色紅立則色白¶
紅鶴紅鶴東江飛度西江泊蕭蕭晚烟和夜霜寒魚沉¶
波不可啄轉松梢轉松梢孤聲不停危夢揺嗚呼此友¶
兮冝相求付與江天能復留¶
　　鸕鷀¶
　　　身全黒眉白如鴨而頸極長能入水捕魚夜則¶
　　　棲林又號水老鴉卵生誤𫝊口吐¶
<pb:KR2g0009_WYG_002-14b>¶
鸕鷀鸕鷀江烟𣺌𣺌波瀰瀰捎空欲下不肯下投深未¶
飛俄急飛碧中食青中眠風吹亂聲譁滿川嗚呼此友¶
兮良可嘉髙紅低紫無乾花¶
　　魚鷹¶
　　　身全黒觜足皆黄如鵝而小空中視波間甚的¶
　　　㨗于他禽聲清烈¶
魚鷹魚鷹江空谷空同一音風浪衝磯磯擦過波沸安¶
能遮眼明忽飛上忽飛下碎玉横斜口中挂嗚呼此友¶
<pb:KR2g0009_WYG_002-15a>¶
兮不厭多看看桑田生白波¶
　　陶河¶
　　　身蒼白觜足皆黒如青樁而大頥下有囊如拳¶
　　　可貯水極䕶其觜淺深能令水涸魚露故號陶¶
　　　河又號洿澤¶
陶河陶河江文萃蔡搔江莎岸沙岩石相蕩摩異音同流¶
烝渉波東在梁西在梁繅風紛霧無斜陽嗚呼此友兮¶
相與永島影忽翻水聲併¶
<pb:KR2g0009_WYG_002-15b>¶
　　鵁鶄¶
　　　身淡青如鴨而足甚髙故其行輕頂有冠多毛¶
　　　白細而長于樹穴中生雛稍長則銜其翅而學¶
　　　飛¶
鵁鶄鵁鶄嗢咽秋水溞秋聲石樹&KR0766;&KR0766;崖稜稜蹋蘋蹴¶
藻輕輕行哺兒饑誨兒痴淋滲離樅相挾飛嗚呼此友¶
兮常相存溪子通知魚鳥心¶
　　魚姑¶
<pb:KR2g0009_WYG_002-16a>¶
　　　身白間黒花觜足皆黒而長如啄木傍淺水啄¶
　　　細鱗多栖蘆葦間聲焦急¶
魚姑魚姑溪南溪北遥相呼烟深霧重棲沉魚荒荒秋¶
漢秋星疎要姑活怕姑死姑且閒飛歇深沚嗚呼此友兮¶
真足稱草平樹安波不興¶
　　魚燕子¶
　　　身全黒腹麻花如燕而加俊聲清急並岸低飛¶
　　　捕小魚冣㨗¶
<pb:KR2g0009_WYG_002-16b>¶
魚燕子魚燕子堇飴不下銀花觜荷香菱香溪清泠涮¶
盡𡁲喋全無腥蒲槌黄菰臺黒波痕蕩揺渚花蝕嗚呼¶
此友兮能相寛天生水資歡水賢¶
　　水鶯子¶
　　　身灰褐間白斑花色如鴨而小不能入水沿岸¶
　　　啄魚蝦聲細急¶
水鶯子水鶯子不愛林花愛溪水春岸春莎翕習飛波¶
動鬛揺(缺/)身墜罱入淺罩入深東渚抛綸西抝罾嗚呼¶
<pb:KR2g0009_WYG_002-17a>¶
此友兮良相冝水光樹光韜暗輝¶
　　魚烏子¶
　　　身全黒如鴉觜足皆黄晝傍水啄魚夜鳴雌雄¶
　　　相應如云嗚□¶
魚烏子魚烏子相喚相挨擦風葦春莎滲子漸成鱗的¶
皪眼光入波底唼艸芽啑楊花勃勃春沫吹春莎嗚呼¶
此友兮冝接跡溪氣溪香午猶濕¶
　　科斗兒¶
<pb:KR2g0009_WYG_002-17b>¶
　　　身黒頭濶尾鋭初邏藍成包藉物寄之多淺瀦¶
　　　暗草發藝則叢聒漸變為蜞□又變為蝦蟇本¶
　　　形始全¶
科斗兒科斗兒役役聿聿成攅嬉輭温春水調春泥&KR0976;¶
深&KR0976;淺随髙低傍春艸傍春石莫向空中亂澄碧嗚呼¶
此友兮良可觀羽葆鼔吹春風前¶
　　水鵶&KR0846;¶
　　　身間黒白似&KR0846;而小尾長多巢軟荷育雛則寄¶
<pb:KR2g0009_WYG_002-18a>¶
　　　菱葉弱弗長者為搭水荷㨗能髙者為花下荷¶
　　　或暫立少乆存聲如鵶而清婉¶
水鵶&KR0846;水鵶&KR0846;軟荷搭水身可泊髙荷脩莖難著脚一¶
盤一窩足安樂灶有薪甑有飯蘆人漁子事皆辦嗚呼¶
此友兮冝相倚溪風來定(一作/寒)水香歸¶
　　寐卑子¶
　　　身麻褐似鴨而小入水捕魚良㨗且能乆聲如¶
　　　野鴨多穴桑為窠¶
<pb:KR2g0009_WYG_002-18b>¶
寐卑子寐卑子春菰秋蒲老烟水一雙飛逐一雙飛斜¶
景浄空光陸離戀桃花戀麥黄𤓰蔓荻苖皆故鄉嗚呼¶
此友兮冝同方江花吹子魚花香¶
　山友續辭¶
　　枸把¶
　　　花紅紫實紅葉青春苖可食清甘人呼甜菜得¶
　　　名甚多冣佳為仙人杖西王母杖¶
我取友兮得枸把左陂花頭野聲起蘘蓑霏雨雜斜陽¶
<pb:KR2g0009_WYG_002-19a>¶
半濕半乾留春水仙人杖王母杖所思兮可曠野鶯慫¶
慂野花旺¶
　　黄精¶
　　　花青白子白葉青春苖可食甘腴人呼筆菜根¶
　　　尤美生肥土或如柑瘠土小亦如橘多啖可飽¶
我取友兮得黄精竹葉荳花交埜隂人不圖仙只圖飽¶
鴉鵲窠雕龍𤓰零白可擷青可捋所思兮何由掇半岩¶
斜陽孟溪潑¶
<pb:KR2g0009_WYG_002-19b>¶
　山藥¶
　　花白莖紫葉青根可食極美人呼靈&KR1538;取之嘿¶
　　則獲稱謂則無得相𫝊為靈¶
我取友兮得山藥蝶花開盡鈴子落幾日幾日黄不成¶
&KR1538;莫日靈施少靈猿父上&KR0968;子下所思兮安可捨一重¶
空岩一重野¶
　甘菊¶
　　花黄莖紫葉青春苖可食甘香尤冝茶莖青者¶
<pb:KR2g0009_WYG_002-20a>¶
　　　氣㣲帯蒿艾號苦意不堪食¶
我取友兮得甘菊髙叢低葉貯清馥石盂幡纚乳花飛¶
錯落紛敷間寒緑入顧渚入䝉山所思兮安可捐椿兒¶
桂子争芳鮮¶
　　牛蒡¶
　　　花褐莖如芋殻如栗實如葡萄苖莖皆可食人¶
　　　呼牛菜又號䑕黏子¶
我取友兮得牛蒡稠叢㨗䑕走不上深山誰伏又誰牽¶
<pb:KR2g0009_WYG_002-20b>¶
唇麄舌皴滕頭壯實雖惡食不惡所思兮奚可却松岡¶
竹墩隔沙濼¶
　　石耳¶
　　　色面黒背紫柔薄生深岩危壁餘木耳地耳皆¶
　　　珍¶
我取友兮得石耳石壁峻嶒下無底非脾非腎非肝腸¶
馬齒馬牙銜不起耳無是耳無非所思兮何可萎石笋¶
石花滋石脂¶
<pb:KR2g0009_WYG_002-21a>¶
　　合蕈¶
　　　色黒為楮蕈冣珍白蕈紫蕈各随樹而生又茭¶
　　　蕈竹蕈梭蕈蘆蕈類甚多産于壊濕地亦多類¶
我取友兮得合蕈山深樹底風不進彈子團欒敷未敷¶
飛儡騰猿毋口麄藤花迷荳花肥所思兮焉可遺溪山¶
撩亂將安歸¶
　　槐芽¶
　　　花黄葉青春芽可食或兎目鼠耳不堪食餘棗¶
<pb:KR2g0009_WYG_002-21b>¶
　　芽皁芽櫧芽初嫩皆可食¶
我取友兮得槐芽繚陂灌叢饒雜花纔茁嫩莢抽枯椏¶
涎流山鵲并山鴉膠著䖟房著蠊所思兮安可芟碧鮮¶
冷淘思露寒¶
　　蔊頭¶
　　　色褐葉青堅瘦生深山峻壁極辛亦帯㣲苦稍¶
　　　傷太烈縷蘆菔雜之皆可食¶
我取友兮得蔊頭猛𡁲烈香驚伏蚪石羊石蛇齧不得¶
<pb:KR2g0009_WYG_002-22a>¶
彈蠏燕蚕胡可偷常風寒常雪寒所思兮奚可堪隂崖¶
湧沫號飛湍¶
　　山姑¶
　　　花白莖葉皆青木防風春芽可食餘天門冬芽¶
　　　萆薢芽芎芽地黄芽牛膝芽皆可食又號赤脚¶
　　　娘¶
我取友兮得山姑春雨春風沙土蘇山麄屨綻不皴脚¶
祗恐义頭罥花落拜蘋婆揖菜娘所思兮豈可忘苦楝¶
<pb:KR2g0009_WYG_002-22b>¶
風髙須索防¶
　水友續辭¶
　　蓮子¶
　　　花紅或白房莖葉皆青子外黄中白清脆可食¶
　　　老有他味¶
我取友兮得蓮子月白風清影横水烟消露飛香愈茂¶
風標宜夜不宜晝薏青青的白白所思兮將焉歇中坻¶
阻躋不可越¶
<pb:KR2g0009_WYG_002-23a>¶
　　藕條¶
　　　花紅白葉青根白而圓長方初嫩堪滋羮稍旉¶
　　　冝咀嚼呉人欲肥根稍髠葉朔人號光旁希見¶
　　　之稱¶
我取友兮得藕條花近可招逺可撩龜魚到底亦不見¶
但見紅開廼碧凋風漾漾露霏霏所思兮焉可移光旁¶
聊寄幽并兒¶
　　雞頭¶
<pb:KR2g0009_WYG_002-23b>¶
　　　花紫苞莖葉皆青子外緑中白甘韌莖亦美又¶
　　　號鷄頭¶
我取友兮得雞頭漪瀾汪洸不肯流鷄栖雁栖卑不飛¶
雁或浮上鷄何為溪無灑沙無蝨所思兮安有畢濕沙¶
暗蟲聲㖅㖅¶
　　菱角¶
　　　花黄白子外緑中白四角或兩角紫者皮薄而¶
　　　肌厚尤佳又號水栗¶
<pb:KR2g0009_WYG_002-24a>¶
我取友兮得菱角碎葉參差水瀺灂重重叠叠庶相鯈¶
雖見噞喁不可捉收壁袋收簧絲所思兮冝相資擦莎¶
挨樹秋蟬啼¶
　　水粽¶
　　　花白莖紫苞青子如栗根如粽根莖皆可食春¶
　　　採莖秋採根¶
我取友兮得水粽結花甚輕結根重竹筒楝葉瀟湘餘¶
隨波凌亂飄江湖藤籠閉漏兜閑所思兮奚可慳蘆岸¶
<pb:KR2g0009_WYG_002-24b>¶
槿籬門早&KR1498;¶
　　水芽兒¶
　　　色黄葉青狀如嬰兒可食味如黄精人呼水黄¶
　　　精¶
我取友兮得水芽荷花為孃藕為爺不聞兒聲聞水聲¶
短碕長溆鳴奔沙霜欲飛水欲歸所思兮不忍欺東波¶
南蕩秋風稀¶
　　慈菰¶
<pb:KR2g0009_WYG_002-25a>¶
　　　花白葉青根外黄中白狀如大蒜可食葉如車¶
　　　前者為山慈菰¶
我取友兮得慈菰秋水纔没藏莎餘并州剪刀聊藉姑¶
剪得閒花閒子踈燕搖尾龍掀鬚所思兮可與娯秋波¶
索索秋聲孤¶
　　水芹¶
　　　花白根亦白可食葉似芎藭色赤為荻芹又號¶
　　　水英¶
<pb:KR2g0009_WYG_002-25b>¶
我取友兮得水芹深青淺緑鬖鬖開半沉半浮輕去來¶
溪毛石髪相毰毸健魚赤弱魚碧所思兮不勝積踈烟¶
淡川浄如拭¶
　　水&KR1052;¶
　　　花黄白子紫莖赤葉柔滑可食為絲&KR1052;色似紫¶
　　　菜者為石&KR1052;冬為猪&KR1052;龜&KR1052;古稱𦭘¶
我取友兮得水&KR1052;黄黄白白花深深美髯得非龍子孫¶
秋風不退香涎痕東魯思東呉思所思兮冝相詒草木¶
<pb:KR2g0009_WYG_002-26a>¶
溪山今是非¶
　山水友餘辭¶
　　㜑看蠶¶
　　　色黄似屈陸兒雄者先如云㜑看蠶一百箔絲¶
　　　車轉□雌者次如云作田作掘又來掘初夏多¶
　　　鳴¶
一百箔二百箔千百箔遍村落官絹不厭厚私絹不厭¶
薄婆看蠶㜑看蠶蒲桶荷包共作田晚豅秋風揺稻髯¶
<pb:KR2g0009_WYG_002-26b>¶
　　鶻嘲¶
　　　身全褐觜足皆黒似畫眉而大罕定蹲且繁鳴¶
　　　聲焦急又號骨雕¶
鶻不挾鵰不劂各忀徉毋獝□一愁撦花裂二愁踏花¶
折鶻嘲鶻嘲相呼竊脂并博勞同尋念佛㜑羅巢¶
　　銅觜¶
　　　身灰褐腹白觜足皆黄雄者腦黒翅微緑正旅¶
　　　立忽隻起人以嘴黄又名蠟嘴¶
<pb:KR2g0009_WYG_002-27a>¶
不銀眉不金翅尋䭾梁搬草子啄花蠟觜獰啄粟銅觜¶
獰銅觜銅觜春環春嚶好兄弟春喁自飛莫同隊¶
　　涴鳴¶
　　　身全緑腹白間黒細㸃花觜足皆黒¶
幸䝉寵聊舂容有水礦無筠筒雪姑擡揌婦巧婦堅正¶
翁涴鳴涴鳴尋花尋柳無山無繁隂漸合春模糊¶
　　黄頭兒¶
　　　身全黄足白或黒腹白夏多鬭秋消息鏖戰至¶
<pb:KR2g0009_WYG_002-27b>¶
　　　死不聲以作聲為負¶
山鮑老甘受嘲山㜑㜑惜得驕□子來解腕大頭來間¶
交黄頭兒黄頭兒白黄頭兒有老時鴉線靴頭相伴飛¶
　　緑毛龜¶
　　　殻褐背生緑毛如青苔甚小菖蒲盆豢之可觀¶
　　　次金線次黒文金線亦小黒文皆常品有絶大¶
　　　者産山為秦龜&KR2436;龜¶
似太平自開元雖垂老不踰錢只愛緑苔浄勿愛金絲¶
<pb:KR2g0009_WYG_002-28a>¶
鮮緑毛龜緑毛龜三三八八總不知彷徉露蔣風蒲稀¶
　　秧鷄¶
　　　身全黒觜足皆黒似鷄而小聲清㣲水滿秧生¶
　　　則多集¶
望水白雁來黄隔山拖先拖秧夘子何日圓馬牙何日¶
長秧鷄秧鷄兩豪狹溪成濶溪螺螄蠼子澎澎肥¶
　　水澇子¶
　　　身褐腹白觜鋭尾細長似鼠而小依湖岸或湖¶
<pb:KR2g0009_WYG_002-28b>¶
　　　草為巢又號湖鼠一種竹䑕全與湖鼠不類多¶
　　　傍竹根為窠¶
獺冣黠鼠更黠知水情識水脉荷花不禁搯稻花不禁¶
捾水澇子水澇子鷃濫堆隨江風起自伏秋莎&KR0976;秋水¶
　　水划蟲¶
　　　身褐腹白四足兩鬚浮水啑草泥輕趒極駛人¶
　　　呼水馬兒¶
足為櫂鬚為撓舴艋子何多勞黒油急旋旋玉掌輕揺¶
<pb:KR2g0009_WYG_002-29a>¶
揺水划蟲水划蟲鸊鷉鷖鴨同從容寛陂緩波無㸃風¶
　　水蛾兒¶
　　　身灰白頭黒四&KR1786;六足如蚕蛾而小掠水啅飛¶
　　　蚊為食艸木蟲化蛾甚多石蠧亦能化此不審¶
　　　何化¶
任霜葉任霜花啑飛蚊味亦佳浪稳無弩狐波平無鈎¶
蛇水蛾兒水蛾兒石媍春風放盡絲松根共掠蘋花飛¶
　　刺椿¶
<pb:KR2g0009_WYG_002-29b>¶
　　　花紫如茱萸莖褐通體皆刺獨樹無旁杪梢短¶
　　　苗從顛生深如皁莢芽可食¶
喚春鳥當春呼莫錯呼非茱萸前林迎榆郎後林接榆¶
姑刺椿刺椿黠禽掐捾餘姑存土卵蕨鷄無宿根¶
　　金櫻子¶
　　　花白葉青實黄如山梔而多刺夏殻韜瀋可食¶
　　　深秋尤美冬入藥甚力又號刺梨¶
蔷薇花榅桲實多㗘㗱津浥浥椰子亦成酒縮沙亦成¶
<pb:KR2g0009_WYG_002-30a>¶
蜜金櫻子金櫻子速挽菖蒲出溪水仍招茯苓并逺志¶
　　甜藤¶
　　　莖淡褐葉青味甘傖人加苦芙雜米為團當春¶
　　　初時多食過上壟即止又號甘藤¶
元姓甘不姓丁引春風含常春鷄翁呷甘露祁㜑挿金¶
稜甜藤甜藤粥香𩛿白度清明一片春山快活聲¶
　　苦菜¶
　　　花黄似野菊葉青如苦苣而小莖淡褐似燈心¶
<pb:KR2g0009_WYG_002-30b>¶
　　　草而大深春莖葉皆可食又號㳺冬經寒不萎¶
　　　然不堪食¶
王𤓰後靡草前薺却苦荼却甘貝母花哆哆龍葵葉團¶
團苦菜苦菜空山自有閒人愛竹筯木瓢越甜煞¶
　　甜椎¶
　　　花白葉青樹甚壯秋結實殻黒肌白人呼烏圓¶
　　　子苦者殻褐毬皆類栗但無刺¶
花成穗子成毬雅相似終非儔茅栗低坡尾旋栗髙岡¶
<pb:KR2g0009_WYG_002-31a>¶
頭甜椎甜椎秋後龝樹倚斜暉苦者擲與看牛兒¶
　　蓼米¶
　　　花紅莖葉皆青多節花謝子結如粟可食晚秋¶
　　　人多採又有菰米蘆米葭米艸木實間有韞米¶
　　　者御米甚佳蛇米不可食¶
無馬纒無蝦鬚羅裙帯色色無願花變流沙願花變穿¶
珠蓼米蓼米秋風易揺入秋水大平中期難屈指¶
　　水芋頭¶
<pb:KR2g0009_WYG_002-31b>¶
　　　莖葉皆青葉圓而大春深水生則抽莖可食根¶
　　　如薑芋外褐中白不堪食¶
不粤卵不㟭鴟雖沉波堪作魁葧臍葉搓牙芥蒩苖整¶
齊水芋頭水芋頭江湖百年無一愁南灣北灣皆膳羞¶
　　蔞蒿¶
　　　莖青近山多赤葉亦青杪冬發土取啖多土氣¶
　　　初春抽莖清脆可食盛夏成蒿能辟蚊¶
皤老白角子烏爾未萌我巳敷蘆笋茁戢戢荻笋抽擢¶
<pb:KR2g0009_WYG_002-32a>¶
擢蔞蒿蔞蒿風枝兩葉老蕭蕭艸堂黍氏不得驕¶
　¶
　¶
　¶
　¶
　¶
　¶
　¶
<pb:KR2g0009_WYG_002-32b>¶
　¶
　¶
　¶
　¶
　¶
　¶
　¶
　紹陶録巻下¶
